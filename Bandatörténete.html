<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Banda története</title>
    <link rel="stylesheet" href=" style.css">
    
</head>
<body class="bandat">
   <a href="index.html"><img class="doboz1" src="images/hatter(1).png" alt="hedör" title="Vissza a kezdőlapra"></a>
  <div id="container">
    <div>
    
    </div>
        <div>
            <h1>A kezdetek (1995–1998)</h1>
            <p>A Slipknotot 1995 szeptemberében alapította Anders Colsefini, Shawn Crahan és Paul Gray, kiegészülve Donnie Steele és Quan Nong gitárosokkal. Ők már 1993-ban is zenekart szerettek volna alapítani, de Shawnnak túl sok elfoglaltsága volt hegesztői munkája miatt, viszont 1995-ben mégis sikerült megoldaniuk. Ekkor még The Pale Ones volt a zenekar neve. Quan pár próba után kilépett, mivel zenei stílusa inkább saját bevallása szerint az alternatív zene és a punk volt, így a megmaradt tagok tovább folytatták Meld néven.</p>
            <p>Nem sokkal ez után Paul meghívta Joey Jordisont a zenekarba, aki utána egy próba megtekintése után el is fogadta a felkérést. A próbatermük nem volt a legkellemesebb, Andersék régi, lerobbant pincéjében kellett próbálniuk. 1995. december 4-én volt az első koncertjük Des Moines-ben a Crowbar nevű helyen. Ez a koncert után Joey ötlete alapján Slipknotra változtatták a zenekar nevét, ami igazából az első számuk címe volt. Ebben az évben még decemberben elkezdték az első anyagukat felvenni az SR Audio keretein belül Des Moines-ben. Joey és Shawn sokat tárgyalt a zenekarral kapcsolatban, többek között azt döntötték el, hogy még egy gitáros kell a tökéletes hangzás eléréséhez, így bevették Josh Brainardot. 1996 februárjában viszont Donnie Steele gitáros életében nagy változás történt: mélyen vallásossá vált, így kénytelen volt elhagynia a Slipknotot. Helyére a projekt mixelése közben Craig Jonest vették be, de nem sokáig volt így, mivel Craig leginkább gépekkel szeretett volna foglalkozni, ezért a sokszínűbb hangzás érdekében őt áttették a sampler posztra és helyére Mick Thomson került. A hosszú mixelési idő után végül 1996. október 31-én, halloween napján kiadták az Mate. Feed. Kill. Repeat. albumot, akkor hat tagja volt a zenekarnak.</p>
            <p>A demó elosztása a zenekarra és Sean McMahon producerre jutott mielőtt átadták volna a forgalmazó cégnek 1997 elején. A zenekar rájött, hogy több dallamot kéne az énekbe vinni. Ez eredményeképpen a Stone Sour által a zenekar megismerkedett Corey Taylorral, aki szerintük a környék legjobb énekese volt akkor. Így néhány tag meglátogatta munkahelyén és kisebb fenyegetésekkel ösztönözte a tagsághoz. Végül el is fogadta az ajánlatot, így Anders háttérénekes és perkás lett. Ám Andersnek ez nem volt elegendő, így pár hónappal Corey bevétele után távozott a zenekarból. Közösen még ebben az évben kezdték el készíteni a Crowz albumot. A perkás posztra bekerült Greg Welts "Cuddles", aki lustasága miatt elég hamar kikerült a zenekarból. Majd őt Brandon Darner követte, bár ő csak egy koncert erejéig volt tag. Utána eljutottak Chris Fehnhez, aki 2019-ben kilépett. A Crowz albumot viszont nem adták ki hivatalosan, csak a közeli ismerőseikkel osztották meg. Sokat gondolkoztak azon, hogy DJ-t is kéne bevenni, de sokáig nem találtak megfelelő embert rá. Végül 1998-ban eljutottak Sid Wilsonhoz, aki a Dotfesten ismerte meg a zenekart, és utána nem sokkal bevették DJ-nek. Ő szintén tagja a zenekarnak még ma is.</p>
        </div>
        <div>        
                <h2>A Slipknot album (1998–2000)</h2>
            
                <img class="kep1" src="images/bandatkep1.png" alt="kep1">
            
            <p class="buborek2">1998 júniusában a Slipknot kapott a Roadrunner Recordstól egy 500 000 dollár értékű hétalbumos megállapodást, ezt alá is írták július 8-án. Szeptemberben elutaztak Malibu városába és meg is kezdték a munkálatokat az első debütáló albumukon. A felvételek elkészülte után viszont Josh Brainard távozott a zenekarból, helyére Jim Root került. A bemutatkozó album, a Slipknot 1999. június 29-én jelent meg. Ezt követően felvették az első házi videófelvételüket, a Welcome To Our Neighborhoodot. Az album kiadása előtt és után nagyobb turnéik voltak és az Ozzfesten is megfordultak 1999-ben. Két videóklipet készítettek az albumról: a Spit it Outot és a Wait and Bleedet. (A Wait and Bleed című számot 2001-ben Grammy-díjra jelölték, de nem nyerte meg) 2000 elején a Slipknot album elérte a platinalemez minősítést.</p>
        </div>
      <div >
          
              <h2>Az Iowa album és a szünet (2001–2003)</h2>
          
          <p>A turné után azonnal nekiálltak a dühös, kegyetlen és a megszokottnál is durvább Iowa albumot megírni és felvenni Los Angeles városában. Ez 2001. augusztus 28-án jelent meg producer- és kiadóváltozás nélkül. Mindössze fél év alatt elkészítették és összerakták, viszont így is nagy sikereket ért el. Az Egyesült Államokban a Billboard-listán harmadik, a brit listán első helyezést ért el az album. Három kislemez készült az albumról: "The Heretic Anthem", "Left Behind" és "My Plague". Az album kiadását szintén turnézás követte, így szinte szünet nélkül csak zenéltek. 2002-ben egy koncert-DVD megjelent, Disasterpieces néven, amiben az Iowa utáni turné részeként, Londonban játszott a zenekar. A Left Behindnak készítettek egy videóklipet 2002-ben, a My Plague pedig filmzeneként kapott helyet A Kaptár című filmben. A folyamatos turnézás és zenélés megviselte a tagokat, így úgy döntöttek, hogy feloszlatják a Slipknotot. A tagok más projektekkel kezdtek el foglalkozni: Corey Taylor és Jim Root visszatért a Stone Sour zenekarba, Joey Jordison megalapította a Murderdollst, Shawn Crahan megalapította a To My Surprise együttest és Sid Wilson pedig szólókarriert kezdtett DJ Starscream néven. A Slipknottal kapcsolatban nagy volt a bizonytalanság, úgy látszott a rajongóknak, hogy végleg feloszlik a Slipknot. Két Grammy-díjra jelölték őket, 2002-ben a Left Behind és 2003-ban a My Plague számokkal, de egyiket sem nyerték meg. 2003 novemberében a Welcome to Our Neighborhoodot újra kiadták, immár DVD-formátumban.</p>
          
      </div>
            <div>
                <h2>A Vol. 3 (The Subliminal Verses) album (2003–2007)</h2>
                        
                        <p>Ám 2003 végén jó hír követte hamarosan a feloszlást: ismét folytatódik a Slipknot, és stúdióba vonul. Elmentek a The Mansion felvevőstúdióba és elkezdték a munkálatokat az új albumon 2003 közepetájt. Az album producere már nem Ross Robinson maradt, hanem Rick Rubin lett. 2004 elején végeztek a felvételekkel és elkezdték a The Subliminal Verses World Tour névre hallgató turnéjukat. A Vol. 3 (The Subliminal Verses) névre hallgató album 2004. május 24-én lett kiadva és az album elérte a Billboard-albumlistán a második helyet. Ez lightosabb és dallamosabb volt az Iowa-nál, de többnyire ezt is pozitív kritikák érték. Az albumról hat kislemezt készítettek, ezek a "Duality", a "Vermilion", a "Vermilion, Pt. 2", a "Before I Forget", a "The Nameless", és a "The Blister Exists". Több turnéjuk volt az album kiadását követően és 2005-ben egy kétlemezes koncertalbummal lepték meg a rajongókat, amely a 9.0 Live névre hallgat. Ez a Billboard listáján a 17. helyet érte el. 2006-ban Before I Forget című számukkal Grammy-díjat nyertek el. Ezt az időszakot egy rövidebb szünet követte, a tagok visszatértek a Slipknot melletti zenei projektjeikhez.</p>
            </div>
        <div >
            
                <h2>Az All Hope Is Gone album, Paul Gray halála és a visszatérés (2007–2013)</h2>
            
            <p> 2007-ben bejelentették a tagok, hogy új albumot terveznek készíteni, 2008-ban meg is jelent az All Hope is Gone névre hallgató stúdiólemez. A Psychosocial című dalhoz készítettek egy videóklipet, majd a dalt 2009-ben Grammy-díjra jelölték. Ezután több híres fesztiválon koncerteztek. 2010-ben a kezdettől bent lévő Paul Gray elhunyt, így ismét volt egy nagyobb szünete a zenekarnak, majd 2011-ben turnéra indultak.</p>
        </div>
        <div >
            <h2>A .5: The Gray Chapter (2013-napjainkig)</h2>
       
            <img class="kep2" src="images/bandatkep3.png" alt="kep2">
        
            <p class="buborek">2013-ban mindösszesen hat helyen léptek fel: Ozzfest 2013 (május), Download Festival 2013 (június 14.), Graspop Metal Meeting (június 29.), Rosklide Festival 2013 (július), Metaltown 2013 (július 5.), Monsters of Rock 2013 (október 19.).</p>
            <p class="buborek">James Root gitáros bejelentette, hogy kihagyja a Stone Sour 2014 januárjában kezdődő turnéját, hogy az új lemez megírására koncentráljon, helyére a turnén Christian Martucci került.</p>
            <p class="buborek">2013. december 12-én a Slipknot közleményt jelentetett meg a weboldalukon arról, hogy 18 év után személyes okok miatt megváltak Joey Jordison dobostól. Több információt még nem adtak meg a körülményekről. Az énekes Corey Taylor ezután nem sokkal nyilatkozta, hogy a készülő új albumon nem lesznek rajta Jordison dalötletei és a zenekar szándéka még 2014-ben kiadni az új lemezt. Később Joey Jordison is megszólalt a történtekkel kapcsolatban. Egyértelművé tette, hogy nem lépett ki a Slipknotból és sokkolta a hír, hogy megválnak útjaik. 2014 januárjának végén Corey Taylor azt nyilatkozta, hogy már vannak lehetséges jelöltek Joey Jordison utódjára, de még neveket nem mondott tiszteleti és jogi szempontok miatt.</p>
            <p>2014. augusztus 1-jén a Slipknot megjelentette a "The Negative One" névre hallgató dalát, a weboldalra korábban több rövid klipet feltöltött, augusztus 5-én a videóklipje is látható lett, amit Shawn Crahan rendezett. A videóklipen a zenekar tagjai közül senki sem látható. Augusztus 24-én megjelent a The Devil In I című kislemeze a zenekarnak, továbbá az album neve, .5: The Gray Chapter és a számlistája is kiderült. A The Devil In I videóklipje szeptember 12-én jelent meg. Az album harmadik kislemeze, a Custer október 10-én jelent meg. A .5: The Gray Chapter-t végül 2014. október 17-én adta ki a Roadrunner Records, utána több turnéra indultak, köztük Magyarországon is felléptek 2015. február 5-én. A turnét a dobos Jay Weinberg és Alessandro Venturella segítette ki, akik nevét a zenekar nem akarta publikálni, de a The Devil In I videóklipje és a Slipknot egyik volt dobtechnikusa által feltöltött képe nyilvánvalóvá tette a rajongók számára. A két koncerttagot nem tekinti a zenekar teljes jogú tagnak.</p>
            <p>A The Negative One dalt 2014-ben Grammy-díjra jelölték a legjobb metalteljesítményért kategóriában.<br>
            2018. október 31-én megjelentették videóklippel együtt új, All Out Life című dalukat.<br>
            A világ körüli turné és a hatodik nagylemez megjelenése előtt mindössze néhány hónappal, 2019 márciusában Chris Fehn beperelte többi zenésztársát, mivel állítása szerint a zenekar bizonyos tagjai rejtett cégeket alapítottak, amelyekbe olyan bevételek érkeztek, amelyre Fehn is jogosult lett volna. A nagy sajtóvisszhangot kapott hír megjelenése után néhány nappal, március 18-án a zenekar egy közleményben megvált az ikonikus maszkot viselő ütőhangszerestől, aki a debütáló lemez megjelenése óta
            tagja volt a zenekarnak. 2019. május 16-án megjelent egy újabb daluk, az Unsainted és közzétették az augusztus 9-én megjelenő We Are Not Your Kind címet viselő albumuk dallistáját és borítóját.</p>
        </div> 
        <div>
            <h2>A 6.: We Are Not Your Kind</h2>
        
        <p>A We Are Not Your Kind az együttes hatodik lemeze ami 2019. augusztus 9-én jelent meg. 2020 elején el is kezdődött a turné.</p>
    </div>
    </div>
</body>
</html>